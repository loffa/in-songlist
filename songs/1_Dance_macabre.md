---
title: Dance macabre
author: Carl-Erik Carlstedt, Chalmers
melody: Vårvindar friska
tags: [gasque, swe]
---

Runt kring vår stuga smådjävlar sluga,
tassa så tyst med bockfot och svans.
Varulvar yla, isande kyla,
sveper i dimman fanstygens dans.

Bäva, o broder, lyssna och hör,
vrålen från gast, som osalig dör.
Satan han skrattar, flaskan han fattar,
super tills dagen gryr.

Gastar och spöken skymtar i kröken,
dödingar släpa ruttnande lik.
Benrangel skramla, spökhänder famla,
kväva din strupes rosslande skrik.

Helvetes alla fasor släpps loss,
Fan rider här med hela sin tross.
Göm dig i stugan, du har fått flugan,
dille det blir din lott.
