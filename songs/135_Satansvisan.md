---
title: Satansvisan
author: J. Strauss, Strauss ex Machina
melody: Staffan var en stalledräng
tags: [esoteric, swe]
---

Algot är en ockultist
På onda böcker samla
En esoterisk nihilist
Som offra till Dom Gamla
Ingen Dagon synes än
Stjärnorna står fel, min vän, på himlen

Rosor är röda, violer blå
Klös och slå, hej och hå
Zombies är döda men traskar ändå
Hasar på rutten tå
Hjärnorna de smakar så härligt
Likstelheten knakar helt förfärligt
Köttet rått och skinnet grått
De fälls av ett huvudskott

En elak man från Helsingfors
Han åkallade Satan
Med blåvitt inverterat kors
Men han var för lat, han
Stackars lille djävulspräst
Finska Necronomicon är svårläst

Elof var en excorcist
Ifall att du blir besatt
Krucifix mot Antikrist
Onda skratt i julenatt
En gång var den besatte för galen
Elof läste fel i ritualen
Plötsligt hördes det ett dån
Han svaldes av en demon

Birger är en lykantrop
Han ylar som en fåne
Vresigt pälsklädd, snar till dråp
Allt för den fulla måne
Dräpes lätt med silverspett
Akta dig för varulvsbett, din jävel

Gillar du att äta lik?
Ond bråd död, ditt levebröd
Då är varje kyrkogård ett fik
Ingen tid för griftefrid
Offerbål i natten vi tända
Kom och låt oss gravarna skända
Varje jul i detta land
En kyrka blir satt i brand
