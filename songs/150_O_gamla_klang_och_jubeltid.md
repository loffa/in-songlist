---
title: O, gamla klang- och jubeltid!
author: August Lindh, 1921
melody: O alte Burschenherrlichkeit
composer: Eugen Höfling, 1825
tags: [solemn, swe]
---

O gamla klang- och jubeltid
ditt minne skall förbliva
och än åt livets bistra strid,
ett rosigt skimmer giva.
Snart tystnar allt vårt yra skämt,
vår sång blir stum, vårt glam förstämt.

O, jerum, jerum, jerum.
O, quae mutatio rerum!

Var äro de som kunde allt,
blott ej sin ära svika.
Som voro män av äkta halt
och världens herrar lika?
De drogo bort från vin och sång
till vardagslivets tråk och tvång.

O, jerum...

Den ene vetenskap och vett
in i scholares mänger.
Den andre i sitt anlets svett
på paragrafer vränger.
En plåstrar själen som är skral,
en lappar hop dess trasiga fodral.

O, jerum...

Men hjärtat i en sann student,
kan ingen tid förfrysa.
Den glädjeeld, som där han tänt,
hans hela liv skall lysa.

Det gamla skalet brustit har
men kärnan finnes frisk dock kvar
och vad han än må mista,
den skall dock aldrig brista!

Så sluten, bröder, fast vår krets,
till glädjens värn och ära!
Trots allt vi tryggt och väl tillfreds
vår vänskap trohet svära.

Lyft bägarn högt och klinga väl!
De gamla gudar leva än,
bland skålar och pokaler,
bland skålar och pokaler!
