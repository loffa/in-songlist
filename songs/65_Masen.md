---
title: Måsen
melody: När månen vandrar
tags: [snaps, swe]
---

Det satt en mås på en klyvarbom,
och tom i krävan var kräket.
Och tungan lådde i skepparns gom
där han satt uti bleket.

"Jag vill ha sill!" hördes måsen rope,
och skepparn svarte: "Jag vill ha OP,
om blott jag får, om blott jag får".

Nu lyfter måsen från klyvarbom
och vinden spelar i tågen.
OP'n svalkat har skepparns gom.
Jag önskar blott att jag såg 'en.

Så nöjd och lycklig, den arme saten,
han sätter storsegel den krabaten.
Till sjöss han far, och halvan tar.

# När månen vandrat sin tysta ban

När månen vandrat sin tysta ban,
och tittar in genom rutan.
Då tänker jag att på ljusa dan,
då kan jag klara mig utan.

Då kan jag klara mig utan måne,
men utan renat och utan Skåne.
Det vete fan, det vete fan.

Den mås som satt på en klyvarbom,
han är nu död och begraven.
Och skepparn som drack en flaska rom
han har nu druknat i haven.

Så kan det gå om man fått för mycket,
om man för brännvin har fattat tycke.
Vi som har kvar, vi resten tar.

# JAS:en

Där flög en JAS över Västerbron,
men styrsystemet var trasigt.
Piloten utsköt sig med kanon,
ty planet svängde så knasigt.

Han ville uppåt, han ville mer,
men planet svarte: "Jag vill nu ner,
mot alla hjon, på Västerbron."

# Musen

Det satt en mus i en hushållsost
och åt och åt utan måtta.
Tills osten blev till en mushåls-ost
och han en klotformad råtta.
Så bra, sa musen, att va en fettboll,
nu kan jag rulla med hast åt rätt håll:
Ostindien, Ostindien.
