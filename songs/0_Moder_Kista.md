---
title: Moder Kista
author: David Larsson, IT00
melody: Längtan till landet
composer: Otto Lindblad
tags: [gasque, swe]
---

Ack för Kista brinner våra hjärtan,
centrum för vår I-Teknologi.
Alla sorger sopas under mattan,
när vårt Kista vi flanerar i.

Sjung för alla stolta basstationer,
sjung för Forums vackra arkitektur.
Låt oss därför celebrera vår moder:
Kista, du förstärker vår bravur!

Ifrån Kista trampas nya stigar,
morgondagsteknik är vår gebit.
År för år, vi fortsätter att vara
blickfång för global teknikelit.

Här föds många nya forskningsgenier,
skarpa sinnen väcks och strålar med glans.
Nu har turen blivit vår att stoltsera,
nu är tiden här att ta vår chans.

Ack för Kista brinner våra hjärtan,
allas stämmor, klara höjs mot skyn.
Högt från ovan science tower tronar i sin prakt;
det är en ståtlig syn.

Nu system och minnen byggas på kisel,
stora ingenjörer följer vårt spår.
Så med styrka vi för världen nu visar:
Vi är här och framtiden är vår!
