---
title: Starke Arvid
author: Ola, Frukt och Flingor, 1979
tags: [esoteric, swe]
---

Som liten var Arvid rätt svag
han led utav blodbrist vad dag.
I skolan han hade det trist,
i idrott han alltid blev sist.

Men nu är han vuxen, minsann.
En sjutusan till karl, stor och grann.
För nu käkar han massor av mat,
och proppar sig full med
hormonpreparat.

Starke Arvid han kan lyfta tåg och bil,
han kan springa över flera hundra mil.
Starke Arvid han är inte längre svag,
han kan snart ta guld i en olympiad.

Ja som grabb så var Arvid så klen,
han var mager om armar och ben.
I plugget han hade det svårt,
blev mobbad tills han föll i gråt.

Men nu är han stark ska ni se,
där ligger Karl-Alfred i lä.
För Arvid han lassar in mat,
och proppar sig full med
hormonpreparat.

Starke Arvid han kan lyfta...

Och brudarna smälter som smör,
för Arvid har blivit charmör.
Han är deras nya idol,
hans armar och ben är som stål.

I tävling han ger ingen nåd,
han slår alla gamla rekord.
Ja så har det äntligen hänt,
nu har Ricky Bruch fått
en stor konkurrent.

Starke Arvid han kan lyfta...
